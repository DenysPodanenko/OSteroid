Практична робота 1 (30 балів)
Дана робота може виконуватися командами до 3 осіб.
Використовуючи принципи та засоби об'єктно-орієнтованого програмування розробити та реалізувати просту однокористувацьку багатозадачну операційну систему (ОС) для х86 сумісної архітектури, що задовольняє таким вимогам: 
1. можливість розміщення готової до запуску ОС та прикладних програм, що в входять в її комплект разом з вихідним кодом усіх складових частин ОС та прикладних програм на одному носії пам'яті типу usb flash розміром від 2 ГБ таким чином, щоб ОС, усі прикладні програми, що входять в її комплект та вихідний код ОС та усіх прикладних програм загалом займали не більше 64 КБ на flash носії; 
2. забезпечення завантаження комп’ютера та/або віртуальної машини VMWare, Virtual Box, або Qemu з не менше ніж 1 ГБ оперативної пам'яті з flash носія, де розміщена ОС; 
3. ОС не повинна вимагати для завантаження або роботи на комп’ютері/віртуальній машині наявності жорстких дисків, дисководів для читання CD/DVD дисків, кардрідерів, доступу до комп'ютерних мереж; 
4. надання користувачу інтерфейсу типу “командний рядок”, у якому користувач може давати команди ОС, вводячи їх з клавіатури та отримуючи інформацію про результати їх виконання на моніторі, а також запускати прикладні програми, що знаходяться на flash носії та бачити результат їх роботи на моніторі; 
5. надання користувачу можливості створювати на flash носії, де розміщена ОС, та редагувати не менше 100 000 текстових документів, що мають загальний обсяг до 1 000 000 000 ASCII символів; 
6. наявність у комплекті з ОС прикладних програм, що надають можливість користувачу: 
6.1   виконувати операції додавання, віднімання, множення над парами матриць цілих чисел розміром до 10х10, елементи в яких за модулем не перевищують 32000, відображати результати обчислень на моніторі та зберігати результати обчислень на flash носії; 
6.2   виконувати обчислення визначника квадратної матриці цілих чисел з елементами в межах -2...2 розміром до 12х12; 
6.3   дізнаватися поточну дату та час; 
7. надання користувачу можливості запуску не менше 5 прикладних програм або екземплярів однієї прикладної програми одночасно; 
8. надання користувачу мови програмування, що підтримує принципи структурного програмування, та компілятора для цієї мови, здатного компілювати програми, вихідний код яких зберігається у текстових документах на flash носії, у готові до виконання прикладні програми, що містять машинні інструкцій та можуть бути запущені на виконання через інтерфейс ОС, можуть отримувати вхідні дані з клавіатури та відображати результати своєї роботи на моніторі; 
9. надання можливості користувачу редагувати вихідний код будь-яких компонентів ОС, що міститься на flash носії з нею, перекомпільовувати змінений вихідний код, за замінювати на результат компіляції наявні на flash носії компоненти ОС. Внесені зміни мають вступати в силу при перезавантаженні комп'ютера/віртуальної машини з flash носія. 
При розробці ОС приділити особливу увагу таким якостям ОС, як ефективність, робастність, сумісність з різними типами апаратного забезпечення, розширюваність, зрозумілість вихідного коду. Для складання лабораторної роботи підготувати: 
• один flash носій з готовою до запуску ОС та прикладними програмами, що в входять в її комплект разом з вихідним кодом усіх складових частин ОС та прикладних програм (перераховані елементи мають загалом займати не більше 64 КБ на flash носії) 
• керівництво користувача ОС, у якому описати системні вимоги до апаратного забезпечення та порядок роботи з ОС з точки зору користувача 
• технічну документацію до ОС, у якому описати програмні компоненти ОС, внутрішні програмні інтерфейси ОС, спосіб забезпечення різних якостей ОС, обмеження, проблеми які виникли в процесі розробки.

